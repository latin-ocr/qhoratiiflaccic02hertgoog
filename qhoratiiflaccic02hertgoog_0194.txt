EPISTULARUM

LIBER PRlMUS.

l

Prima dicte mihi, summa dicende Camena,

Spectatum satis et donatum iam rude quaeris,
Maecenas, iterum antiquo me includere ludo.

Non eadem est aetas, non meus. Veianius armis
Herculis ad postem fixis latet abditus agro, 5
Ne populum extrema totiens exoret harena.

Est mihi purgatam crebro qui personet aurem

‘Solve senescentem mature sanus equum, ne

Peccet ad extremum ridendus et ilia ducat'

Nunc itaque et versus et cetera ludicra pono, lo
Quid verum atque decens, curo et rogo et omnis in

hoc sum,

'Condo et compono quae mox depromere possim.

Ac ne forte roges, quo me duce, quo Lare tuter:
Nullius addictus iurare in verba magistri

Ouo me cumque rapit tempestas, deseror hospes; 15
Nunc agilis fio et mersor civilibus undis,

Virtutis verae custos rigidusque satelles,

Nunc in, Aristippi furtim praecepta relabor

Et mihi res, non me rebus subiungere conor.

Ut nox longa quibus mentitur amica diesque m

Longa videtur opus debentibus, ut piger annus

Pupillis, quos dura premit custodia matrum,

Sic mibi tarda fluunt ingrataque tempora, qua'e' spem
Consiliumque morantur agendi naviter id, quod

Aeque pauperibus prodest, locupletibus aeque, aa
Aeque neglectum pueris senibusque nocebit.

lo. 3 ludo? al. Ι 14 adductus

 

